# Absenteeism: Finale opdracht voor AI Principles 19-20

## Regels

1. Je voert onderstaande opdracht __zelfstandig__ uit. Overleggen met collega's mag enkel over algemeenheden zoals installatie-problemen (vb: _"ik krijg een error [&hellip;] weet iemand hoe ik dit oplos?"_) of over onduidelijkheden van de opdracht zelf (vb: _"Denk jij dat we ook een conclusie moeten schrijven?"_).

   > Natuurlijk kan en wil de lector dit niet controleren, maar weet dat je het __niet kan verbergen__ wanneer je je baseert op iemand anders werk. Je moet laten zien wat __JIJ__ kan en niet iemand anders. Het minste vermoeden van een inbreuk op deze regel zal leiden tot verlies van punten!

2. Je mag gebruik maken van alle informatie die je maar kunt vinden, zolang je voorgaande regel naleeft.
3. Je levert het resulterend `.ipynb`-bestand in op Digitap vóór __VRIJDAG 26 JUNI OM 13:00__. Het niet naleven van deze regel leidt onherroepelijk tot een nul voor dit onderdeel.

## De opdracht

Jouw opdracht is verwoord in de onderstaande fictieve e-mail van een al even fictieve opdrachtgever. Je kan geen vragen stellen aan de opdrachtgever, dus je moet het dus hiermee doen:

> @datawetenschapper: de opdracht is als volgt. Gebruikmakende van de [Absenteeism at work](https://archive.ics.uci.edu/ml/datasets/Absenteeism+at+work)-dataset van de [UCI repository](https://archive.ics.uci.edu/ml/index.php) voorspel je of een werknemer vaak afwezig zal zijn op basis van de volgende variabelen:

- `Distance from Residence to Work`
- `Service time`
- `Age`
- `Transportation expense`
- `Work load Average/day`
- `Education`
- `Social drinker`
- `Social smoker`
- `Body mass index`
- `Pet`
- `Son`

> Met 'vaak afwezig' bedoel ik méér dan 10 uren. Bekijk je ook welke van deze variabelen het meest voorspellende waarde hebben? Mijn vermoeden is dat BMI (body mass index) doorslaggevend is.
>
> Giet je alles in een rapportje tegen volgende vrijdag?
> Thanks.

Kwestie van de schrijfstijl van het rapport: je mag ervan uitgaan dat de opdrachtgever wel noties heeft van statistiek, maar hij/zij is zeker ook geen doorwinterde dataweteschapper.
